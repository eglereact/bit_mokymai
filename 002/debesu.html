<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Tarp pilkų debesų</title>
  </head>
  <body>
    <a href="http://127.0.0.1:5500/index.html"> Atgal į sąrašą</a>
    <h1>Tarp pilkų debesų</h1>
    <h2><i>Ruta Sepetys</i></h2>
    <p>
      New York Times bestselerio
      <a href="https://www.knygos.lt/lt/knygos/druska-jurai/">„Druska jūrai"</a>
      autorė
    </p>
    <p>Pagal šį romaną sukurtas to paties pavadinimo kino filmas.</p>
    <p>
      „Nedaug yra puikių knygų, dar mažiau – reikšmingų, o ši – ir puiki, ir
      reikšminga." <i>The Washington Post</i>
    </p>
    <p>Ar jums kada teko spėlioti, ko verta žmogaus gyvybė?</p>
    <p>Mano brolio gyvybė tą rytą tebuvo verta kišeninio laikrodžio.</p>
    <p>
      1941-aisiais penkiolikametė Lina rengiasi dailės studijoms, pirmiesiems
      pasimatymams ir kitokiems vasaros džiaugsmams. Tačiau vieną naktį į namus
      įsiveržia slaptoji sovietų policija ir sykiu su motina ir broliu išveža ją
      į Sibirą. Linos tėtis, atskirtas nuo šeimos, pasiunčiamas mirti kalėjime.
      Viskas griūva.
    </p>
    <p>
      Lina narsiai grumiasi už gyvenimą ir prisiekia: jei liks gyva, įamžins
      savo šeimos ir tūkstančių kitų panašios lemties žmonių kančias piešiniais
      ir aprašymais. Rizikuodama gyvybe ji kuria ir siunčia meninius pranešimus,
      vildamasi, kad šie kaip nors pasieks kalintį tėtį ir duos jam žinią, jog
      jie dar gyvi.
    </p>
    <p>
      Tai ilga ir šiurpi kelionė, tad vien neįtikėtina stiprybė, meilė bei
      nepalaužiama viltis palaiko Liną ir jos šeimą, padėdamos jiems ištverti
      dieną po dienos. Tik ar vien meile gali būti gyvas? „Tarp pilkų debesų" –
      užburianti istorija, kuri užgniaužia kvapą ir pavergia širdį, atskleisdama
      įstabią žmogaus dvasios prigimtį.
    </p>
    <p>
      <b>RUTA SEPETYS</b> gimė ir užaugo Mičigane. Ji – lietuvio pabėgėlio
      duktė. Lietuva, Latvija ir Estija 1941-aisiais buvo ištrintos iš žemėlapių
      ir tik 1990-aisiais vėl išniro iš užmaršties. Apie šių šalių likimą
      kalbama retai, tad Ruta norėjo suteikti žodį tiems šimtams tūkstančių
      žmonių, kuriuos pražudė Stalino užmojai „išvalyti" Baltijos regioną.
    </p>
    <p><b>„Tarp pilkų debesų"</b> – pirmasis jos romanas.</p>
    <p>
      „Stalinas milijonus žmonių ištrėmė ir išžudė, tačiau nepajėgė sunaikinti
      jų pasėtų atminties, atjautos ir kūrybos daigų. Iš jų Ruta Sepetys sudėjo
      nepaprastą meilės ir išlikimo istoriją, kuri ištisoms ateities kartoms
      išsaugos gyvą tų žmonių atminimą." – Laurie Halse Anderson, rašytoja,
      populiarių romanų „Kalbėk" ir Wintergirls autorė
    </p>
    <p>
      „Su visomis kraupiomis smulkmenomis Ruta Sepetys atkuria Antrojo
      pasaulinio karo metų paauglystės istoriją, kuri šiandien atrodo itin
      aktuali. „Tarp pilkų debesų" – dokumentas, kurio jau seniai reikėjo." –
      Richard Peck, rašytojas, Njuberio medalio laimėtojas
    </p>
    <p>
      „Tarp pilkų debesų" – nepaprastai stipri knyga. Jaučiuosi dėkinga Rutai
      Sepetys – rašytojai, narsiai pasakojančiai tragišką istoriją apie tai, kas
      nutinka paprastiems žmonėms, kai pasaulio galingieji su pakalikais
      griebiasi prievartos ir neapykantos. Tai įspūdinga ir nepamirštama." –
      Susan Campbell Bartoletti, rašytoja, Njuberio diplomo laimėtoja, romano
      „Hitlerio jaunystė" autorė
    </p>
    <p>
      <a href="https://www.knygos.lt/lt/knygos/tarp-pilku-debesu-2023/"
        >Sudomino? Sužinok daugiau</a
      >
    </p>
  </body>
</html>
