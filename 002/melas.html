<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>MELAS</title>
  </head>
  <body>
    <a href="http://127.0.0.1:5500/index.html"> Atgal į sąrašą</a>
    <h1>MELAS</h1>
    <h2><i>Bonnie Kistler</i></h2>
    <p>
      Ko gero, visi esame nors kartą gyvenime savęs paklausę: ar egzistuoja
      nekaltas melas? Ar meluodamas savo naudai nieko neįskaudinsiu? Ir ar
      sąžininga rinktis tiesą, kai melas gali išgelbėti kito ateitį ar net
      gyvenimą?
    </p>
    <p>
      Skyrybų advokatė Lėja Hajet puikiai žino, kad antroji santuoka sėkminga
      būna taip pat retai kaip laimingas loterijos bilietas. Tačiau ji tą
      bilietą ištraukė: po kelerių nevilties metų ištekėjo už beveik tobulo
      vyro, drauge jie sukūrė jaukius namus penkiems savo vaikams. Lėja Hajet ir
      Pitas Konlėjus buvo laimingi, žiūrėjo viena kryptimi ir tai, ką matė,
      atrodė amžina ir nesugriaunama.
    </p>
    <p>
      Namuose palikę netrukus aštuonioliktąjį gimtadienį švęsiantį Pito sūnų
      Kipą ir keturiolikmetę Lėjos dukterį Krisę, jiedu kelioms dienoms
      ištrūksta paminėti vedybų sukakties. Lietingą vakarą grįžtant namo,
      suskamba jų mobilieji telefonai: Kipo vairuojamas pikapas atsitrenkė į
      medį, jis suimtas už vairavimą išgėrus. Ir automobilyje su juo buvo Krisė.
    </p>
    <p>Po dvylikos valandų Krisė miršta, o Kipas apkaltinamas dėl nužudymo.</p>
    <p>
      Kipas garsėjo kaip padykėlis, bet kartu ir kaip puikus mokinys, turintis
      daug žadančių perspektyvų. Iš pradžių Lėja daro viską, kad padėtų Pitui ir
      Kipui atlaikyti šį sunkų išbandymą. Iki tos akimirkos, kai vaikinas ima
      tvirtinti, kad prie vairo sėdėjo Krisė ir kad tai matė pro šalį
      važiuojantis kunigas.
    </p>
    <p>
      Lėja pasibaisėjusi, kad gindamasis Kipas juodina jos dukters vardą, o
      Pitas įsikimba šios istorijos kaip paskutinės vilties išgelbėti sūnų nuo
      kalėjimo. Artėjant teismo dienai, sutuoktiniai blaškosi tarp lojalumo savo
      vaikams ir vienas kitam. Lemtingos nakties įvykiai atrodo vis labiau
      neaiškūs.
    </p>
    <p>Nes meluoja ne tik Kipas...</p>
    <p>APIE AUTORĘ</p>
    <p>
      <b>Bonnie Kistler</b> – buvusi Filadelfijos teismo advokatė. Vertėsi
      privačia veikla dirbdama su didžiausiomis advokatų kontoromis ir sėkmingai
      atstovavo ginamiesiems federaliniuose ir valstybiniuose teismuose visoje
      šalyje. Dabar su vyru gyvena Floridoje ir Šiaurės Vakarų Karolinos
      kalnuose. Turi dvi dukteris.
    </p>
    <p>
      <a href="https://www.knygos.lt/lt/knygos/melas/"
        >Sudomino? Sužinok daugiau</a
      >
    </p>
  </body>
</html>
